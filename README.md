# **Biodiesel**, il combustibile che ci guida nel futuro

## _Indice_
1. Qualità, specifiche e proprietà
2. Impatto ambientale
3. Produzione ed efficienza
4. Efficienza ed aspetti economici

---
### Qualità, specifiche e proprietà
Il biodiesel è un estere metilico vegetale (EMV), un combustibile liquido e trasparente ottenuto da oli vegetali. Il biodiesel puro è indicato anche come BD100, ma al posto di quel numero possiamo sostituire la percentuale di concentrazione in una miscela (ad esempio il 7% quando miscelato con il gasolio per essere inserito nei motori a diesel). 
Per ottenere il biodiesel allo stato puro verifichiamo la presenza delle seguenti caratteristiche attraverso la gascromatografia:
1. Completezza della reazione
2. Rimozione del glicerolo
3. Rimozione del catalizzatore
4. Rimozione degli alcoli
5. Assenza di acidi grassi liberi 

Quando miscelato al gasolio, il biodiesel può essere iniettato in un motore a diesel ma con alcune complicazioni: i più alti punti di fusione del combustibile e la maggior incendiabilità rendono necessario l’impiego di gomme e di strumenti più resistenti al fine di non intasare e danneggiare gli iniettori, causando un effetto inquinante maggiore. 

Il punto di fusione del biodiesel è influenzato dalla quantità di esteri presenti nel composto e dalla lunghezza della loro catena e, inoltre, la maggior incendiabilità dipende dal maggior numero di cetano (indice di comportamento di un combustibile all’accensione del motore) del composto. Infine il biodiesel, essendo composto da oli vegetali, è una fonte di energia rinnovabile e biodegradabile.

Dunque il biodiesel ha, solitamente, una maggior incendiabilità, una maggiore temperatura di fusione e una maggiore biodegradabilità del gasolio, rendendo il combustibile meno propenso ad emettere gas tossici e più sostenibile.
---

###  Impatto ambientale
Parlando di biodiesel non si può fare a meno di parlare di tutti quei vantaggi che, nella vita di tutti i giorni o a lungo termine, fanno bene a noi e al pianeta.

Il biodiesel presenta una maggiore incendiabilità rispetto al gasolio tradizionale, ma a differenza di quest’ultimo non è esplosivo perché le lunghe catene carboniose (da 16 a 22 gruppi funzionali) ne alzano la temperatura di fusione, una condizione che rende la miscelazione una soluzione ottimale per garantire le prestazioni del motore riducendo al tempo stesso le emissioni di inquinanti. Inoltre il biodiesel è biodegradabile.

Il vantaggio in termini ambientali è una riduzione delle emissioni rispetto al gasolio. L’ossido di carbonio (CO) si riduce del 50% e l’anidride carbonica (CO2) emessa è inferiore addirittura del 78.4%. Il biodiesel, inoltre, non contiene idrocarburi aromatici e non produce emissioni di diossido di zolfo. Anche polveri sottili (PM) si riducono drasticamente: fino al 65%.



Il bilancio però presenta alcuni elementi a sfavore di questo nuovo carburante.
Il primo di questi svantaggi riguarda l’ossido di azoto (NOx), l’unica sostanza inquinante prodotta in misura maggiore rispetto al gasolio e che - per essere ridotta - richiede una riprogettazione dei motori diesel, che dovrebbero essere dotati di catalizzatori specifici, aumentando notevolmente il prezzo della tecnologia.

L’altro grosso svantaggio del biodiesel riguarda l’intensificazione delle colture necessarie a produrre gli oli vegetali, che sottrarrebbero risorse al mercato alimentare provocando un aumento dei costi delle materie prime. Per soddisfare le esigenze del mercato energetico e di quello alimentare sarebbe necessario un elevato consumo del suolo e delle risorse da dedicare alla coltivazione, inclusa l’acqua necessaria all’irrigazione.
---

### Produzione e disponibilità
Il biodiesel è un composto organico formato da esteri metilici vegetali (EMV). Un estere è un composto organico ottenuto dalla reazione di un alcol (o di un fenolo) con un acido carbossilico (-COOH) tramite un processo detto Esterificazione.

Il biodiesel è ottenuto dalla transesterificazione, cioè dalla trasformazione di un estere in un altro facendolo reagire con metanolo (o etanolo) per ridurre la viscosità della miscela (spezzando i trigliceridi del grasso reagente), in modo da risultare non dannoso al motore.

Gli oli più usati per produrre il biodiesel sono:
* oli vegetali vergini (i più usati sono quelli di colza e soia ma possono essere usati anche semi di canapa, senape, olio di palma o di alga)
* oli vegetali di scarto
* grassi animali

Il combustibile è possibile produrlo, con qualche difficoltà e compromesso, anche in casa usando l’olio di semi (ma se non è ben trattato può danneggiare seriamente gli organi di alimentazione del motore). Per la produzione sono necessari:
* x litri di olio
* 0,2 x litri di metanolo (che risulta tossico e non biologico)
* 3,5 x grammi di soda caustica che funge da catalizzatore.

Attualmente la produzione di biodiesel è in crescita ma questa nuova tecnologia, non ancora accessibile con facilità, presenta prezzi alti. In realtà i barili di biodiesel costano quasi il 30% in meno di quelli del gasolio (55-63 $/bar contro i 85 $/bar del gasolio nel 2001) ma non si trova nella maggior parte di distributori commerciali di benzina ed è usato per ora solo in miscela al gasolio in una concentrazione del 7%.

In italia la produzione di biodiesel è contingentata a regolamentazioni del 2013 quando il governo Monti ha ridotto da 300.000 tonnellate a 200.000 tonnellate, valore di partenza del 2005. I maggiori produttori di biodiesel sono Bakelite, Biofox, Estereco e Novaoil. 
---

### Efficienza ed aspetti economici
Se da un lato gli attuali costi di produzione abbassano il costo di un barile di biodiesel, la produzione e l’assortimento di materie prime per la sua produzione non è ancora sufficiente a soppiantare la domanda di combustibili fossili. Gli ambientalisti sono infatti preoccupati che in un vicino futuro possa aumentare l’uso di pesticidi e uno sfruttamento del suolo smisurato per aumentare la produzione di oli vegetali.

Il basso potere calorifico del biodiesel (quantità di energia ricavabile dalla conversione di una massa unitaria di un vettore a tps) lo rende meno performante degli altri carburanti fossili e, a parità di rendimento e prestazioni, ci vuole più carburante per far arrivare un motore a girare alla stessa velocità di uno alimentato a diesel. Di conseguenza la distanza percorribile da un veicolo alimentato a biodiesel è lontana dai 15-20 km/litro del diesel.

Un bilancio energetico più accurato, che tiene conto dell’intero ciclo del biodiesel (dalla coltivazione alla combustione), per valutare il prossimo impiego di biodiesel è l’EROEI. L’indice EROEI è il rapporto tra energia ricavata e investita partendo da un litro di combustibile e, per il biodiesel, vale 3: in un anno di coltivazione, partendo da un litro di combustibile, si riescono a ricavare tre litri di biodiesel. Tale valore è calcolato non contando il costo della manodopera e della strumentazione e nonostante ciò è piuttosto basso rispetto a fonti come quella eolica (20-30) o del petrolio (10-100), pur essendo un valore di rispetto per la produzione agricola.

L’EROEI è stato finora utilizzato per il calcolo su impianti effettivi di olio di palma, mentre per quello di alghe non si hanno ancora dati a causa della mancanza di impianti. Alcuni studi sulle alghe con un contenuto di olio fino al 50% hanno messo in luce che potrebbe bastare dallo 0,3% al 4% del territorio statunitense per produrre quantità di biodiesel necessarie a sostituire il consumo dell’intero paese, ma ciò che frena gli investitori è la mancanza di sperimentazione in larga scala, che non ci rendono consapevoli delle possibili malattie sviluppabili, della possibilità di usare gli attuali concimi o di doverne studiare altri, quindi rimane sconosciuto il costo di un ipotetico investimento. Le alghe, in quanto organismi capaci di produrre energia anche con la fotosintesi, hanno un rendimento più basso degli attuali pannelli fotovoltaici; questi hanno una resa del 12% e sperimentalmente 50%, mentre le alghe si aggirano attorno all’1-6% e non possono superare l’11%, richiedendo coltivazioni intensive per il pareggio.
---

## Created by:
* Bellingrath Paola
* Incarnato Luca Maria
* Passante Giammarco
* Sorvillo Giusy

### Created with react js